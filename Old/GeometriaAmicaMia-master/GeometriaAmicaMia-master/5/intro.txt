Eratostene, nato nel 276 avanti Cristo a Cirene (ora in Libia), fu matematico, astronomo e poeta greco, ed è considerato il primo ad aver effettuato una tecnica valida di misurazione delle dimensioni della Terra.
Egli riuscì inoltre a determinare con grande accuratezza l'inclinazione dell'eclittica (ovvero l'inclinazione dell'asse terrestre).
Come matematico, viene ricordato soprattutto per il famoso Crivello di Eratostene: una tecnica per compilare la tavola dei numeri primi.
Dopo aver compiuto i suoi studi ad Alessandria e ad Atene, nel 255 avanti Cristo Eratostene si stabilì definitivamente ad Alessandria e la sua fama diventò così grande che alla metà del III secolo  avanti Cristo il re d'Egitto lo invitò a corte come precettore del principe, e in seguito lo nominò direttore della famosa biblioteca di Alessandria.
I suoi scritti comprendono libri ispirati all'Astronomia e alle Scienze Naturali, ma anche lavori di teatro e trattati di Etica.
In tarda età divenne cieco e la leggenda narra che abbia voluto suicidarsi lasciandosi morire di fame nel 194 Avanti Cristo ad Alessandria d'Egitto
