Pitagora (nato Samo, 570 avanti Cristo), è stato uno dei più importanti filosofi e matematici della storia. 
Intorno a Pitagora e alla sua scuola sorsero numerose leggende sulla sua figura, e sulle misteriose ed esoteriche attività della scuola stessa.
Pitagora basava la sua concezione della matematica sul NUMERO, da lui considerato il principio di tutte le cose. 
Numerose sono le scoperte che vengono attribuite alla scuola pitagorica e al suo maestro. 
Citiamo le più importanti nell'ambito della Geometria:
a) Il teorema sulla somma degli angoli del triangolo
b) Il cosiddetto Teorema di Pitagora
c) La risoluzione di alcuni problemi sulle aree ancora insoluti
d) La costruzione dei poliedri regolari.
Va detto però che già gli antichi Egizi (e forse i Babilonesi) avevano un'idea intuitiva delle proprietà geometriche sopra elencate, e che probabilmente il contributo di Pitagora fu di formalizzare e dimostrare questi concetti.
I pitagorici studiarono con particolare interesse i poligoni e i solidi regolari; pare che il pentagono e la stella pentagonale a cinque punte avessero affascinato a tal punto il grande maestro che li usò come simbolo della sua scuola.
