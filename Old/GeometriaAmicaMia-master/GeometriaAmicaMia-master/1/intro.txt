Le prime testimonianze dell'utilizzo della matematica presso gli Egizi risalgono al periodo dell'Antico Regno (2700 - 2192 Avanti Cristo). Queste testimonianze sono state rinvenute in una iscrizione a tema bellico, contenente il sistema di numerazione che sarà poi in uso per tutta la storia egizia. Gà nella prima dinastia(3150 - 2925 Avanti Cristo) erano diffuse la pratica della misurazione del livello di acqua del Nilo, e il rituale del "tendere la corda" per la costruzione dei templi, a conferma dell'uso di nozioni geometriche.
La matematica egizia classica incominiciò ad emergere nel Medio Regno (2055 -1790 Avanti Cristo), con la creazione di vere e proprie scuole di scribi.
I problemi affrontati avevano principalmente un aspetto pratico, legato al lavoro svolto dagli scribi nella risoluzione di problemi concreti. La matematica veniva considerata uno  strumento per la conoscenza della natura.
Purtroppo non possiamo dire molto sulla matematica egizia poiché la quantità di testi di carattere matematico giunti a noi dall'Antico Egitto è estremamente ridotta, a causa della difficoltà di conservazione dei papiri.
I due testi più completi attualmente a disposizione degli studiosi sono il papiro di Rhind, e il papiro di Mosca (di cui abbiamo solo frammenti).
Nonostante i Greci si sentissero debitori nei confronti degli Egizi per quanto riguardava la matematica, è probabile invece che l'eredità lasciata dagli Egizi sia stata davvero esigua. Le conoscenze contenute nei papiri ritrovati sono infatti di natura prettamente pratica e se vi compaiono ogni tanto elementi teorici che avevano probabilmente lo scopo di facilitare i calcoli più che favorire la comprensione concettuale; gli Egizi avevano ad esempio un'idea intuitiva del  teorema di Pitagora e delle terne pitagoriche pur non avendo mai tentato di dare una dimostrazione o giustificazione. Il concetto di dimostrare infatti fu introdotto solo successivamente dai Greci. La geometria era usata per scopi pratici o ornamentali:in alcuni geroglifici rinvenuti si può notare l'uso di isometrie semplici o composte come motivo ornamentale.
Le regole di calcolo vengono motivate raramente, e solo in casi concreti specifici. I problemi riguardavano principalmente il calcolo di aree e volumi; ad esempio gli Egizi conoscevano le formule esatte per il calcolo dell'area del rettangolo, del triangolo, del trapezio , del volume del parallelepipedo, della piramide e del tronco di piramide. 